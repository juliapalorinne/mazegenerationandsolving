# Viikkoraportti 5

Viikolla 5 yritin yleisesti parentaa ohjelman testikattavuutta, dokumentointia, Javadocia, checkstyleä ja rakennetta. Lisäksi tein Trémauxin algoritmia ja sen testejä, sekä lopulta myös leveyshaun mutta en vielä sen testejä. Trémauxin algotritmin ohjelmointi tuotti yllättävän paljon vaikeuksia. Valitsin sen, koska se vaikutti päällepäin helpolta, mutta olen jo nyt käyttänyt kaikista algoritmeista eniten aikaa sen ongelmien ratkaisemiseen, eikä se vieläkään toimi oikein.

Olen hieman pettynyt viime viikolla ohjelmoimallani Kruskalin algoritmilla tuotettuihin labyrintteihin, sillä toivoin sen tuottavan monimutkaisempia, luuppeja sisältäviä rakenteita. Virheeni taitaa olla siinä, että algoritmi yhdistää nyt kaikki solut toisiinsa, eikä labyrinttiin voi jäädä osia, jotka ovat erillään toisistaan. Haluaisin vielä yrittää parannella algoritmia, jos minulla on jossakin vaiheessa aikaa. Loin nyt kuitenkin Trémauxin algoritmin testaamiseksi luokan, joka tuottaa hyvin yksinkertaisia labyrintteja, jotka sisältävät pienen määrän luuppeja, mutta muita polkuja on vähän.

En lopulta jaksanut enää käyttää enempää aikaa yhden algoritmin parissa, joten siirryin tekemään luokkaa, jonka on tarkoitus löytää labyrintin lyhin reitti käyttäen leveyshakua. Se osoittautuikin lopulta nopeaksi ja helpoksi tehtäväksi. En ehtinyt vielä tehdä luokalle testejä, mutta tulostetun labyrintin perusteella se näyttäisi toimivan oikein.

Seuraavaksi tarkoituksenani on saada loput aloittamani algoritmit toimimaan, luoda testit syvyyshaulle ja parantaa myös muiden algoritmien testausta, parantaa ohjelman ulkoasua sekä mahdollisesti pohtia tietorakenteiden toteutusta.