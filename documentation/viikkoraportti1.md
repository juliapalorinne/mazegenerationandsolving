# Viikkoraportti 1

Tällä viikolla olen tutustunut mahdollisiin aihevaihtoehtoihin ja kertaillut *Tietorakenteet ja algoritmit* -kurssin sisältöä. Olin kevään sairauslomalla olkapään leikkauksen vuoksi enkä ole tehnyt viiteen kuukauteen mitään ohjelmointiin liittyvää, joten pelkästään perusasioiden kertaus on vienyt hiukan aikaa tällä ensimmäisellä viikolla. Siksi päätin myös valita projektin kieleksi Javan, jolla olen ohjelmoinut kaikkein eniten.

Valitsin aiheeksi labyrinttien luomisen ja ratkaisemisen, koska se vaikutti riittävän haastavalta ja mielenkiintoiselta, mutta myös suhteellisen helposti toteutettavalta aiheelta. Moni algoritmi, jota tässä käytetään, oli jo tuttuja aiemmilta kursseilta ja siksi itse ohjelmointi vaikutti minulle mahdolliselta tehtävältä. Minulla on usein tapana valita liian kunnianhimoisia projekteja, jotka jäävät myös helposti kesken, joten pyrin tällä kertaa välttämään sen ja keskityin aiheen valinnassa riittävään yksinkertaisuuteen. Tarkoituksenani on laajentaa projektia myöhemmin ohjelmoinnissa alkuun pääsemisen jälkeen, jos se tuntuu tarpeelliselta.

Aloitan ohjelmoinnin labyrinttien luomiseen tarkoitetuista algoritmeista, ja sen jälkeen etenen labyrinttien ratkaisemiseen.

