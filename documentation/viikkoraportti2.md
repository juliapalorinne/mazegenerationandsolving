# Viikkoraportti 2

Tällä viikolla olen kerrannut *Tietorakenteet ja algoritmit*-kurssilla opittua ja tutustunut erilaisiin tapoihin toteuttaa labyrintti visuaalisesti. Lopulta päädyin tekemään ohjelmalleni web-käyttöliittymän, koska koin tarvitsevani kertausta myös sen ohjelmoinnissa. Yksinkertaisuuden vuoksi päätin toteuttaa sen Spring Boot -projektina samaan tapaan kuin *Web-palvelinohjelmointi*-kurssilla.

Törmäsin heti aluksi "pieniin" yhteensopivuus- ja konfiguraatio-ongelmiin, sillä kurssilla oli käytetty Mavenia eikä Gradlea, olin käyttänyt kurssilla vanhempia versioita kaikista ohjelmista ja lisäksi tietokoneeni ja sen mukana myös käyttöliittymäni oli vaihtunut välissä. Näiden ratkomisessa kuluikin pari päivää, kunnes päätin lopulta toteuttaa algoritmeja erikseen viime viikolla luomassani Gradle-projektissa ja web-sovellusta [Spring Initializr](https://start.spring.io/) -sivun kautta luomassani Spring Boot -projektissa ja pohtia näiden yhdistämistä myöhemmin.

Lopulta en saanut itse ohjelmistoa edistymään viikon aikana yhtään niin paljon kuin olisin toivonut, ja ehdin ohjelmoida vasta ensimmäisen tarkastelemani algoritmin, labyrintin etsinnän syvyyshaun avulla.